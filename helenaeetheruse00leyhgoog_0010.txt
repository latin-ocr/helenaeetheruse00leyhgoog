P. Ovidius Naso octo ex epistulis quae' hodie leguntur,
se conscripsisse in amorum libro secundo carm. 18 ipse his
verbis testatur: v. 21:

‚Aut quod Penelopes verbis reddatur Ulixi,

Scribimus et lacrimas, Phylli relicta, tuas3

Quod Paris et Macareus et quod male gratus Jaso

Hippolytique parens Hippolytusque legant,

Quodque tenens strictum Dido miserabilisensem,

Dicat, et Aeoliae Lesbis amica lyrae.‘

Quare epistulas quae inscribuntur: Penelope Ulixi,
Phyllis Demophoonti, Oenone Paridi, Canace Macareo,
Hypsipyle Jasoni, Ariadne Theseo, Phaedra Hippolyt0,
Dido Aeneae, Sappho Phaoni ab Ovidio scriptas esse pro
certo habendum est. Sed iam Sapphus epistulam periisse
et eam quae nobis tradita sit, imitatoris cuiusdam esse
inter omnes fere viros doctos constat. Omissa igitur hac
epistula restant, quae in Merkelii editione locum primum,
secundum, quartum, quintum, sextum, septimum, decimum,
undecimum tenent, quas epistulas vere Ovidii esse nullo
tempore quisquam persuasum non habuit, praeter unum
Lehrsium ¹), qui prorsus omnes epistulas Ovidio abiudicandas
esse cemsuit. Difficilior iam res est de ceteris, sed tamen
ex illis ep. ΙΙΙ, VIII, lX, XII, XIII, XIV iudicio satis certo

hoc ternpore Ovidio adscribuntur. Nam contra Lachmanni2)

1) Lehrsius: „Die sogeuanuteu Ovsidisuhen Heroiden“ in editione:
Qu. Horatius Flaccus, Lips. 1869 p. 225.

2) De Ovidii epistulis in indice lectionum Berol. aestiv. a. 1848 vel
in vol. II scriptorum minorum, ed. Vahlen, Berol. 1876.

 

